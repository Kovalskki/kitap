# Flanş Tipi Alternatör Nedir

Flanş Alternatör, daha düşük işleme maliyeti ile hazırlanabilecek basit parçalara sahip bir alternatördür.
Tüm alternatörler gibi mekanik enerjiyi dalgalı alternatif akıma (AC) dönüştürürken elektriksel manyetik indüksiyondan yararlanır.

Mıknatıs ve bobin dizilime bağlı olarak hem tek faz, hem de 3 faz olarak elektrik üretimi yapabilirler.
Mıknatıslar dikdörtgen şekildedir ve demir bir dairesel plaka üzerine sıralı ama kutupları sürekli olarak ters şekilde dairenin merkezine bakacak şekilde yerleştirilir.
Bobinler ise inen ve çıkan koldan oluşan üçgensel bir kalıbın üzerine sarılı emaye bakır bobin tellerinden oluşmuşur. İnen ve çıkan kol daire merkezine bakacak şeklinde yerleştirilir.

## Çalışma sistemi

1. Üzerinde farklı kutuplara sahip neudyum mıknatısları bulunan dairesel demir bir parça birkaç milim uzağında duran bakır bobinleri manyetik olarak etkilemeye başlar.

2. Demir parça bir mil üzerinde döndürülür ve bobin kollarını sürekli olarak hareket halinde olduğu için farklı kutuplardaki mıknatıslar tarafından etileşime geçer.

3. Etkileşim bobinin merkeze doğru olan kollarında indüksiyon akımı oluşturur.

4. Çevrilme hareketinin devamı halinde mıknatıslar sıralı olarak farklı kutuplarda dizildiği için indüksiyon akımı belirli bir frekansla yön değiştirir.

5. Sürekli olarak yön değiştiren akım AC olarak nitelendirilir. Akımın güçlenmesi için aynı anda aynı indüklenmeye sahip bobinlerin giriş telleri ile çıkış telleri lehimlenir.

6. Aynı fazdaki bobinlerin bir kolu N, bir kolu ise S ile indüklenerek maksimum akım değerindedir.

7. Bu sırada başka bir fazdaki bobinlerin kolları diğer fazdaki bobinlere göre ters olarak indüklenerek negatif maksimum akım değerine ulaşır.

8. Üçüncü Faz ise bu sırada kollarında herhangi bir manyetik akıma direkt olarak maruz kalmaz ve akımsız halde bulunur.

9. Demir parça dönmeye devam ettiği sürece fazlar görev değişimde bulunur ve soluksuz bir 3 fazlı alternatif akım (AC) oluşur.

## Avantajları ve farklılıkları

Flanş alternatörü standart araç alternatörlerinden ayıran en önemli kısım bobinlerin yerleştirildiği düzlemin farklılığıdır.

Bu farklılık alternatörün hammadde maliyetini arttırırken işleme maliyetini azalttığı için seri olmayan üretimlerde oldukça ucuz bir seçenektir.

Nüvesiz olduğu için çok düşük bir ses üretir, küçük hareketlenmelerde bile kolayca dönmeye başlayabilir.

Bu sayede amatör rüzgar türbini yapanlar tarafından sıkça tercih edilen bir alternatör tipidir.

Ayrıca bobin sayısı, sarın sayısı, mıknatıs sayısı gibi değişkenlerin kolayca değiştirilebilmesi sayesinde asenkron alternatörlerden daha esnek imal edilebilir.

## Bölümleri

Bölümleri ise şu şekilde özetlenebilir.

- Bobin Statoru ve Bobin bağlantıları

- Manyetik Rotor ve Demir Plaka

- Mil ve Destek sistemi

- Çark veya şanzıman sistemi
